[Rank]
S. Alexii Confessoris;;Semiduplex;;2;;vide C5

[Rank1960]
S. Alexii Confessoris;;Simplex;;1.1;;vide C5

[Rank1570]
S. Alexii Confessoris;;Simplex;;1.1;;vide C5

[Rule]
vide C5;
9 lectiones;

[Oratio]
@Commune/C5::s/N\./Aléxii/

[Lectio4]
Aléxius, Romanórum nobilíssimus, propter exímium Jesu Christi amórem prima nocte nuptiárum peculiari Dei mónitu relínquens intactam sponsam, illustrium orbis terræ ecclesiárum peregrinatiónem suscépit. Quibus in itinéribus cum ignotus septémdecim annos fuísset, aliquándo apud Edessam, Syriæ urbem, per imáginem sanctíssimæ Maríæ Vírginis, ejus nómine divulgato, inde navi discessit. Ad portum Romanum appulsus, a patre suo tamquam alienus pauper hospítio accipitur; apud quem, ómnibus incógnitus, cum decem et septem annos vixísset, relícto scripto sui nóminis, sánguinis, ac totius vitæ cursus, migrávit in cælum, Innocentio primo summo Pontifice.

[Lectio5]
Ex libro Moralium sancti Gregórii Papæ.
!Lib. 10, Cap. 16, in cap. 12 Job.
Deridétur justi simplicitas. Hujus mundi sapiéntia est: cor machinatiónibus tégere, sensum verbis velare: quæ falsa sunt, vera osténdere; quæ vera sunt, falsa demonstrare. Hæc nimirum prudéntia usu a juvenibus scitur, hæc a púeris pretio discitur: hanc qui sciunt, ceteros despiciéndo supérbiunt: hanc qui nesciunt, subjecti et timidi in aliis mirántur; quia ab eis hæc éadem duplicitátis iníquitas, nómine palliáta, dilígitur, dum mentis perversitas urbanitas vocátur. Hæc sibi obsequéntibus præcepit honórum culmina quærere, adepta témporalis glóriæ vanitáte gaudere, irrogáta ab aliis mala multiplicius reddere: cum vires súppetunt, nullis resisténtibus cédere; cum virtútis possibilitas deest, quidquid explere per malítiam non valent, hoc in pacifica bonitate simulare.

[Lectio6]
At contra, sapiéntia justórum est: nil per ostensiónem fingere, sensum verbis aperire, vera ut sunt diligere, falsa devitare; bona gratis exhibere, mala libentius tólerare quam fácere; nullam injuriæ ultiónem quærere, pro veritáte contumeliam lucrum putare. Sed hæc justórum simplicitas deridétur; quia ab hujus mundi sapiéntibus puritátis virtus fátuitas creditur. Omne enim quod innocenter agitur, ab eis procul dubio stultum putátur; et quidquid in opere véritas approbat, carnali sapiéntiæ fatuum sonat. Quid namque stultius vidétur mundo quam mentem verbis osténdere, nil callida machinatióne simulare, nullas injuriis contumelias reddere, pro maledicéntibus orare, paupertátem quærere, possessa relínquere, rapiénti non resistere, percutiénti álteram maxíllam præbére?

[Lectio7]
@Commune/C1:Lectio7

[Lectio8]
@Commune/C1:Lectio8

[Lectio9]
@Commune/C1:Lectio9

[Lectio94]
Aléxius, Romanórum nobilíssimus, propter exímium Jesu Christi amórem prima nocte nuptiárum peculiári Dei mónitu relínquens intáctam sponsam, illústrium orbis terræ ecclesiárum peregrinatiónem suscépit. Quibus in itinéribus cum ignótus septémdecim annos fuísset, aliquándo apud Edéssam, Syriæ urbem, per imáginem sanctíssimæ Maríæ Vírginis, ejus nómine divulgáto, inde navi discéssit. Ad portum Románum appúlsus, a patre suo tamquam aliénus pauper hospítio accípitur; apud quem, ómnibus incógnitus, cum decem et septem annos vixísset, relícto scripto sui nóminis, sánguinis, ac totíus vitæ cursus, migrávit in cælum, Innocéntio primo summo Pontífice.
&teDeum
