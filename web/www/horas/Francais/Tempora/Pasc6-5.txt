@Tempora/Pasc6-0
(sed rubrica 1960 omittitur)

[Rank]
Feria VI post Octavam Ascensionis;;Semiduplex;;2;;ex Tempora/Pasc5-4

[Rank1960]
Feria VI infra Hebdomadam post Ascensionem;;Feria;;1;;vide Tempora/Pasc5-4

[Rule]
ex Tempora/Pasc5-4;
9 Lectiones
Doxology=Asc
Feria Te Deum
No suffragium

[Commemoratio 2]

[Commemoratio 3]

[Lectio1]
@Tempora/Pasc6-4r:Lectio1

[Lectio1] (rubrica 1960)
@Tempora/Pasc6-6:LectioJudae1

[Responsory1] (rubrica 1960)
@Tempora/Pasc5-4:Responsory1

[Lectio2]
@Tempora/Pasc6-4r:Lectio2

[Lectio2] (rubrica 1960)
@Tempora/Pasc6-6:LectioJudae2

[Responsory2] (rubrica 1960)
@Tempora/Pasc5-4:Responsory2

[Lectio3]
@Tempora/Pasc6-4r:Lectio3

[Lectio3] (rubrica 1960)
@Tempora/Pasc6-6:LectioJudae3

[Responsory3] (rubrica 1960)
@Tempora/Pasc5-4:Responsory3

[Lectio4]
De sermone sancti Augustíni Epíscopi
!Idem Sermone 176 in fine
Salvátor noster, caríssimi, si non in nostra carne diabolum triumphávit, se exercuit, non nobis vicit. Si non in nostro corpore resurréxit, conditióni nostræ resurgéndo nihil cóntulit. Hæc qui dicit, susceptæ et assumptæ carnis non intélligit ratiónem, confundit ordinem, evacuat utilitátem. Si non in nostra carne peregit medicinam, solam ergo ex hómine nascéndi elégit injúriam. Recedat a sensibus nostris tam periculosa persuasio. De nostro est quod appendit, de suo est quod donávit. Meum testor esse quod cécidit, ut meum sit quod resurréxit. Meum testor esse quod jacuit intra túmulum, ut meum sit quod ascéndit in cælum.
(rubrica 1570)
@:InIllo

[InIllo]
In illo itaque nostri generis corpore nos Christi mors vivificávit, nos resurréctio eréxit, nos ascensio consecrávit. In illo nostræ originis corpore cæléstibus regnis arrham nostræ conditiónis impósuit.~

[Lectio5]
@:InIllo
(rubrica 1570 hæc versus omittitur)
Elaborémus ergo, caríssimi, ut quemádmodum Dóminus in hac die nostro cum corpore ad superna conscéndit, ita nos post illum quómodo possumus, spe ascendámus, et corde sequamur. Ipso afféctu páriter et profectu ascendámus post illum: étiam per vítia ac passiónes nostras. Si útique unusquísque nostrum súbdere eas sibi studeat, ac super eas stare consuescat, ex ipsis sibi gradum construit, quo possit ad superióra conscendere. Elevábunt nos, si fúerint infra nos.~
(rubrica 1570)
@:DeVitiis

[DeVitiis]
De vitiis nostris scalam nobis facimus, si vítia ipsa calcamus. Nam cum bonitátis auctore non ascéndit malítia, nec cum Fílio Vírginis libído atque luxuria.~

[Lectio6]
@:DeVitiis
(rubrica 1570 hæc versus omittitur)
Non, inquam, ascéndunt vítia post virtútum paréntem, peccáta post justum, nec infirmitátes ac morbi possunt ire post medicum. Igitur, si intrare ipsíus médici regnum vólumus, prius vulnera nostra curemus. Ordinémus et custodiámus in nobis státum utriusque substantiæ; ne ánimam, nobiliórem útique hóminis portiónem, tártaro pars devolvat inferior: sed secum potius cælo sanctificátum corpus acquírat natúra gloriosíor: ipso adjuvánte, qui vivit et regnat in sǽcula sæculórum. Amen.

[Lectio7]
Léctio sancti Evangélii secúndum Joánnem
!Joannes 15:26-27; 16:1-4
In illo témpore: Dixit Jesus discípulis suis: Cum vénerit Paráclitus, quem ego mittam vobis a Patre, Spíritum veritátis, qui a Patre procédit, ille testimónium perhibébit de me. Et réliqua.
_
Homilía sancti Augustíni Epíscopi
!Tract. 92 in Joann., circa medium
Venit die Pentecóstes Spíritus Sanctus in centum viginti hómines congregatos, in quibus et Apóstoli omnes erant: qui illo adimpléti, cum linguis ómnium géntium loqueréntur, plures ex his, qui áderant, tanto miraculo stupefácti (quandóquidem vidérunt, loquénte Petro, tam magnum atque divinum testimónium perhibéri de Christo, ut ille, qui occisus ab eis inter mórtuos deputabátur resurrexísse et vívere probarétur) compúncti corde convérsi sunt, et tanti sánguinis, tam ímpie atque immaniter fusi, indulgéntiam percepérunt, ipso redempti sánguine quem fudérunt.

[Lectio8]
Christi enim sanguis sic in remissiónem peccatórum ómnium fusus est, ut ipsum étiam peccátum posset delére, quo fusus est. Hoc ergo intuens Dóminus dicébat: Odio habuérunt me gratis: cum autem venerit Paraclitus, ille testimónium perhibébit de me. Tamquam diceret: Odio me habuérunt, et occidérunt vidéntes: sed tale de me Paraclitus testimónium perhibebit, ut eos fáciat in me credere non vidéntes. Et vos, inquit, testimónium perhibebitis, quia ab inítio mecum estis. Perhibébit Spíritus Sanctus, perhibebitis et vos. Quia enim ab inítio mecum estis, potestis prædicáre quod nostis: quod ut modo non faciatis, illíus Spíritus plenitúdo nondum adest vobis.

[Lectio9]
Ille ergo testimónium perhibébit de me, et vos testimónium perhibebitis: dabit enim vobis fiduciam testimónium perhibéndi caritas Dei diffúsa in córdibus vestris per Spíritum Sanctum, qui dábitur vobis. Quæ útique Petro adhuc défuit, quando mulíeris ancíllæ interrogatióne perterritus, non pótuit verum testimónium perhibére, sed contra suam pollicitatiónem timóre magno compulsus est ter negare. Timor autem iste non est in caritate: sed perfécta caritas foras mittit timórem. Denique ante passiónem Dómini, servilis timor ejus interrogátus est a femina servitútis; post resurrectiónem vero Dómini, liberalis ejus amor ab ipso príncipe libertátis: et ideo ibi turbabátur, hic tranquillabátur; ibi quem dilexerat, negábat; hic quem negaverat, diligebat. Sed adhuc étiam tunc amor ipse infírmus fuerat et angustus, donec eum roboraret et dilataret Spíritus Sanctus.
&teDeum
