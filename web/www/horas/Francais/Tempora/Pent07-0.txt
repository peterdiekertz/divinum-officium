[Rank]
Dominica VII Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Le prêtre Sadoc * et le prophète Nathan donnèrent à Salomon l'onction royale à Gihon puis ils remontèrent joyeux en criant : vive le roi à jamais.
[Oratio]
O Dieu, dont la providence ne se trompe jamais dans ses plans, nous Vous demandons humblement de détourner de nous tout ce qui nous serait nuisible et de nous accorder ce qui doit nous être utile.
$Per Dominum

[Lectio1]
Incipit liber tértius Regum
!3 Reg 1:1-4
1 Et rex David senúerat habebátque ætátis plúrimos dies: cumque operirétur véstibus, non calefiébat.
2 Dixérunt ergo ei servi sui: Quærámus dómino nostro regi adolescéntulam vírginem, et stet coram rege et fóveat eum dormiátque in sinu suo et calefáciat dóminum nostrum regem.
3 Quæsiérunt ígitur adolescéntulam speciósam in ómnibus fínibus Israël et invenérunt Abísag Sunamítidem et adduxérunt eam ad regem.
4 Erat autem puélla pulchra nimis dormiebátque cum rege et ministrábat ei; rex vero non cognóvit eam.

[Responsory1]
@Tempora/Pent01-1

[Lectio2]
!3 Reg 1:5-8
5 Adonías autem fílius Haggith elevabátur, dicens: Ego regnábo. Fecítque sibi currus et équites et quinquagínta viros, qui cúrrerent ante eum.
6 Nec corrípuit eum pater suus aliquándo dicens: Quare hoc fecísti? Erat autem et ipse pulcher valde, secúndus natu post Absalom.
7 Et sermo ei cum Joab fílio Sárviæ et cum Abíathar sacerdóte, qui adjuvábant partes Adoníæ.
8 Sadoc vero sacérdos, et Banájas fílius Jójadæ, et Nathan prophéta, et Sémei et Rei, et robur exércitus David non erat cum Adonía.

[Responsory2]
@Tempora/Pent01-1

[Lectio3]
!3 Reg 1:11-15
11 Dixit ítaque Nathan ad Bethsabée matrem Salomónis: Num audísti quod regnáverit Adonías fílius Haggith, et dóminus noster David hoc ignórat?
12 Nunc ergo veni, accipe consílium a me et salva ánimam tuam filiíque tui Salomónis.
13 Vade et ingrédere ad regem David et dic ei: Nonne tu, dómine mi rex, jurásti mihi ancíllæ tuæ dicens: Sálomon fílius tuus regnábit post me et ipse sedébit in sólio meo? Quare ergo regnat Adonías?
14 Et, adhuc ibi te loquénte cum rege, ego véniam post te et complébo sermónes tuos.
15 Ingréssa est ítaque Bethsabée ad regem in cubículum.

[Responsory3]
@Tempora/Pent01-1

[Lectio4]
Ex Epístola sancti Hierónymi Presbýteri ad Nepotianum
!Epist. 2, tom. 1
David annos natus septuagínta, bellicosus quondam vir, senectute frigescente, non poterat calefíeri. Quæritur itaque puella de univérsis fínibus Israël Abísag Sunamítis, quæ cum rege dormiret, et senile corpus calefáceret. Quæ est ista Sunamítis, uxor et virgo, tam fervens, ut frígidum calefáceret; tam sancta, ut caléntem ad libídinem non provocaret? Exponat sapientíssimus Sálomon patris sui delicias, et pacificus bellatoris viri narret amplexus: Pósside sapiéntiam, pósside intelligéntiam. Ne obliviscáris, et ne declináveris a verbis oris mei: neque derelínquas illam, et apprehéndet te: ama illam, et servábit te. Principium sapiéntiæ, pósside sapiéntiam, et in omni possessióne tua pósside intelligéntiam: circúmda illam, et exaltábit te; honora illam, et amplexábitur te, ut det capiti tuo corónam gratiárum. Corona quoque deliciárum próteget te.

[Responsory4]
@Tempora/Pent01-2:Responsory1

[Lectio5]
Omnes pene virtútes corporis mutántur in senibus, et crescénte sola sapiéntia, decrescunt cetera: jejunia, vigíliæ, chaméuniæ, id est, super paviméntum dormitiónes, huc illucque discursus, peregrinórum susceptio, defensio páuperum, instántia oratiónum et perseverantia, visitátio languéntium, labor mánuum unde præbeántur eleemósynæ. Et, ne sermónem longius prótraham, cuncta exercéntur, fracto corpore, minora fiunt.

[Responsory5]
@Tempora/Pent01-2:Responsory2

[Lectio6]
Nec hoc dico, quod in juvenibus et adhuc solidioris ætátis, his dumtaxat, qui labóre et ardentíssimo studio, vitæ quoque sanctimónia, et oratiónis ad Dóminum Jesum frequéntia, sciéntiam consecúti sunt, frigeat sapiéntia, quæ in plerisque senibus ætate marcescit; sed quod adolescéntia multa corporis bella sustineat, et inter incentiva vitiórum et carnis titillatiónes, quasi ignis in lignis viridibus suffocétur, ut suum non possit explicáre fulgórem. Senectus vero rursus eórum qui adolescéntiam suam honestis ártibus instruxérunt, et in lege Dómini meditáti sunt die ac nocte, ætate fit doctior, usu trítior, processu témporis sapiéntior, et veterum studiórum dulcíssimos fructus metit.

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Matthǽum
!Matt 7:15-21
In illo témpore: Dixit Jesus discípulis suis: Atténdite a falsis prophétis, qui véniunt ad vos in vestiméntis óvium, intrínsecus autem sunt lupi rapáces. Et réliqua.
_
Homilía sancti Hilárii Epíscopi
!Comment. in Matth. can. 6
Blandiménta verbórum et mansuetúdinis simulatiónem ádmonet fructu operatiónis expéndi oportére; ut non qualem quis verbis réferat, sed qualem se rebus effíciat, spectémus; quia in multis vestítu óvium rábies lupína contégitur. Ergo ut spinæ uvas, ut tríbuli ficus non genérant, et ut iníquæ árbores utília poma non áfferunt; ita ne in istis quidem consístere docet boni óperis efféctum, et idcírco omnes cognoscéndos esse de frúctibus. Regnum enim cælórum sola verbórum offícia non óbtinent; neque qui díxerit: Dómine, Dómine, heres illíus erit.

[Responsory7]
@Tempora/Pent01-3:Responsory1

[Lectio8]
Quid enim mériti est Dómino dicere, Dómine? Numquid Dóminus non erit, nisi fúerit dictus a nobis? Et quæ officii sanctitas est nóminis nuncupátio, cum cæléstis regni iter obediéntia potius voluntátis Dei, non nuncupátio, repertura sit? Multi mihi dicent in illa die: Dómine, Dómine, nonne in tuo nómine prophetávimus? Etiam nunc pseudoprophetárum frauduléntiam et hypocritárum simulaménta condemnat, qui glóriam sibi ex verbi virtúte præsúmunt, in doctrinæ prophetía, et dæmoniórum fuga, et istiúsmodi óperum virtútibus.

[Responsory8]
@Tempora/Pent01-0:Responsory8

[Lectio9]
Atque hinc sibi regnum cælórum pollicéntur: quasi vero eórum aliquid proprium sit, quæ loquúntur aut faciunt, et non ómnia virtus Dei invocáta perfíciat; cum doctrinæ sciéntiam léctio áfferat, dæmónia Christi nomen exágitet. De nostro ígitur est beáta illa æternitas promerenda, præstandúmque est aliquid ex proprio, ut bonum velímus, malum omne vitemus, totóque afféctu præceptis cæléstibus obtemperemus, ac tálibus officiis cógniti Deo simus, agamusque potius quod vult, quam quod potest gloriémur; repudians eos ac repellens, quos a cognitióne sua, ópera iniquitátis averterint.
&teDeum

[Ant 2]
Gardez-vous * des faux prophètes qui viennent à vous sous des vêtements de brebis mais qui sont intérieurement des loups ravisseurs ; c'est à leurs fruits que vous les reconnaîtrez, alléluia.

[Ant 3]
Un bon arbre * ne peut pas porter de mauvais fruits ni un mauvais de bons fruits. Tout arbre qui ne donne pas de bons fruits, sera coupé et jeté au feu, alléluia.
