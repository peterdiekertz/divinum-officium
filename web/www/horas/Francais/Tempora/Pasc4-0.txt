n[Rank]
Dominica IV Post Pascha;;Semiduplex;;5;;

[Rule]
9 Lectiones
Una Antiphona
StJamesRule=Jas

[Capitulum Vespera]
!Jas 1:17
v. Mes bien-aimés, toute grâce excellente et tout don parfait vient d'en-haut et descend du Père des lumières, en qui il n'y a ni changement ni vicissitude.
$Merci à Dieu

[Ant 1]
Je vais vers Celui * qui m'a envoyé et aucun de vous ne Me demande : où allez-Vous ? Alléluia, alléluia.

[Oratio]
Dieu, qui donnez aux cœurs de Vos fidèles une même volonté, accordez à Vos peuples d'aimer ce que Vous prescrivez, de désirer ce que Vous promettez, afin qu'au milieu des changements de ce monde, nos cœurs demeurent fixés où sont les vraies joies.
$Per Dominum

[Lectio1]
Incipit Epístola cathólica beáti Jacóbi Apostóli
!Jas 1:1-6
1 Jacóbus, Dei et Dómini nostri Iesu Christi servus, duódecim tríbubus, quæ sunt in dispersióne, salútem.
2 Omne gáudium existimáte fratres mei, cum in tentatiónes várias incidéritis:
3 sciéntes quod probátio fídei vestræ patiéntiam operátur.
4 Patiéntia autem opus perféctum habet: ut sitis perfécti et íntegri in nullo deficiéntes.
5 Si quis autem vestrum índiget sapiéntia, póstulet a Deo, qui dat ómnibus affluénter, et non impróperat: et dábitur ei.
6 Póstulet autem in fide nihil hǽsitans:

[Responsory1]
R. Si oblítus fúero tui, allelúja, obliviscátur mei déxtera mea: 
* Adhǽreat lingua mea fáucibus meis, si non memínero tui, allelúja, allelúja.
V. Super flúmina Babylónis illic sédimus et flévimus, dum recordarémur tui, Sion.
R. Adhǽreat lingua mea fáucibus meis, si non memínero tui, allelúja, allelúja.

[Lectio2]
!Jas 1:6-11
6 Qui enim hǽsitat, símilis est flúctui maris, qui a vento movétur et circumfértur:
7 non ergo ǽstimet homo ille quod accípiat áliquid a Dómino.
8 Vir duplex ánimo incónstans est in ómnibus viis suis.
9 Gloriétur autem frater húmilis in exaltatióne sua:
10 dives autem in humilitáte sua, quóniam sicut flos fœni transíbit;
11 exórtus est enim sol cum ardóre, et arefécit fœnum, et flos eius décidit, et decor vultus eius depériit: ita et dives in itinéribus suis marcéscet.

[Responsory2]
R. Vidérunt te aquæ, Deus, vidérunt te aquæ, et timuérunt: 
* Multitúdo sónitus aquárum vocem dedérunt nubes, allelúja, allelúja, allelúja.
V. Illuxérunt coruscatiónes tuæ orbi terræ: vidit et commóta est terra.
R. Multitúdo sónitus aquárum vocem dedérunt nubes, allelúja, allelúja, allelúja.

[Lectio3]
!Jas 1:12-16
12 Beátus vir qui suffert tentatiónem: quóniam cum probátus fúerit, accípiet corónam vitæ, quam repromísit Deus diligéntibus se.
13 Nemo cum tentátur, dicat quóniam a Deo tentátur: Deus enim intentátor malórum est: ipse autem néminem tentat.
14 Unusquísque vero tentátur a concupiscéntia sua abstráctus, et illéctus.
15 Deínde concupiscéntia cum concéperit, parit peccátum: peccátum vero cum consummátum fúerit, génerat mortem.
16 Nolíte ítaque erráre, fratres mei dilectíssimi.

[Responsory3]
R. Narrábo nomen tuum frátribus meis, allelúja: 
* In médio Ecclésiæ laudábo te, allelúja, allelúja. 
V. Confitébor tibi in pópulis, Dómine, et psalmum dicam tibi in géntibus.
R. In médio Ecclésiæ laudábo te, allelúja, allelúja. 
&Gloria
R. In médio Ecclésiæ laudábo te, allelúja, allelúja. 

[Lectio4]
Ex Tractatu sancti Cypriáni Epíscopi et Mártyris de bono patiéntiæ
!Sermone 3 initio.
De patiéntia locutúrus, fratres dilectíssimi, et utilitates ejus et commoda prædicatúrus, unde potius incipiam, quam quod nunc quoque ad audiéntiam, vestram patiéntiam video esse necessariam: ut nec hoc ipsum, quod audítis et díscitis, sine patiéntia fácere possítis? Tunc enim demum sermo et rátio salutáris efficaciter díscitur, si patienter, quod dícitur, audiátur. Nec invénio, fratres dilectíssimi, inter ceteras cæléstis disciplinæ vias, quibus ac consequenda divínitus præmia spei ac fidei nostræ secta dirígitur, quid magis sit vel utílius ad vitam, vel majus ad glóriam, quam ut, qui præceptis Dominicis obsequio timoris ac devotiónis innítimur, patiéntiam maxime tota observatióne tueamur. Hanc se sectari philósophi quoque profiténtur: sed tam illic patiéntia falsa est, quam et falsa sapiéntia est. Unde enim vel sapiens esse, vel pátiens possit, qui nec sapiéntiam nec patiéntiam Dei novit?

[Responsory4]
R. In ecclésiis benedícite Deo, allelúja: 
* Dómino de fóntibus Israël, allelúja, allelúja.
V. Psalmum dícite nómini ejus, date glóriam laudi ejus.
R. Dómino de fóntibus Israël, allelúja, allelúja.

[Lectio5]
Nos autem, fratres dilectíssimi, qui philósophi non verbis, sed factis sumus; nec vestítu sapiéntiam, sed veritáte præférimus: qui virtútum consciéntiam magis quam jactantiam nóvimus: qui non loquimur magna, sed vívimus quasi servi et cultores Dei: patiéntiam, quam magistériis cæléstibus díscimus, obsequiis spiritálibus præbeamus. Est enim nobis cum Deo virtus ista communis: inde patiéntia íncipit, inde claritas ejus et dignitas caput sumit. Orígo et magnitúdo patiéntiæ Deo auctore procedit. Diligenda res homini, quæ Deo cara est. Bonum quod amat, majestas divina commendat. Si Dóminus nobis et Pater Deus est, sectemur patiéntiam dómini páriter et patris; quia et servos oportet esse obsequéntes, et fílios non decet esse degéneres.

[Responsory5]
R. In toto corde meo, allelúja, exquisívi te, allelúja: 
* Ne repéllas me a mandátis tuis, allelúja, allelúja.
V. Benedíctus es tu, Dómine, doce me justificatiónes tuas.
R. Ne repéllas me a mandátis tuis, allelúja, allelúja.

[Lectio6]
Patiéntia est, quæ nos Deo et commendat et servat: ipsa est, quæ iram témperat, quæ linguam frenat, quæ méntem gubérnat, pacem custódit, disciplínam regit, libídinis ímpetum frangit, tumoris violéntiam cómprimit, incendium simultátis exstinguit, coércet poténtiam dívitum, inópiam páuperum réfovet, tuétur in virgínibus beátam integritátem, in viduis laboriosam castitátem, in conjúnctis et maritátis indivíduam caritátem: facit húmiles in prósperis, in adversis fortes, contra injurias et contumelias mites: docet delinquéntibus cito ignóscere: si ipse delínquas, diu et multum rogare: tentatiónes expúgnat, persecutiónes tólerat, passiónes et martyria consummat. Ipsa est, quæ fidei nostræ fundaménta firmiter munit.

[Responsory6]
R. Hymnum cantáte nobis, allelúja: 
* Quómodo cantábimus cánticum Dómini in terra aliéna? allelúja, allelúja.
V. Illic interrogavérunt nos, qui captivos duxérunt nos, verba cantiónum.
R. Quómodo cantábimus cánticum Dómini in terra aliéna? allelúja, allelúja.
&Gloria
R. Quómodo cantábimus cánticum Dómini in terra aliéna? allelúja, allelúja.

[Lectio7]
Léctio sancti Evangélii secúndum Joánnem
!Joannes 16:5-14
In illo témpore: Dixit Jesus discípulis suis: Vado ad eum qui misit me; et nemo ex vobis intérrogat me, Quo vadis? Et réliqua.
_
Homilía sancti Augustíni Epíscopi
!Tractatus 94 in Joannem, initio
Cum Dóminus Jesus prædixísset discípulis suis persecutiónes, quas passúri erant post ejus abscéssum, subjúnxit atque ait: Hæc autem vobis ab inítio non dixi, quia vobíscum eram: nunc autem vado ad eum, qui me misit. Ubi primum vidéndum est, utrum eis futúras non prædíxerit ante passiónes. Sed álii tres Evangelístæ satis eum prædixísse ista demónstrant, ántequam véntum esset ad cenam: qua perácta, secúndum Joánnem ista locútus est, ubi ait: Hæc autem vobis ab inítio non dixi, quia vobíscum eram.

[Responsory7]
R. Deus, cánticum novum cantábo tibi, allelúja: 
* In psaltério decem chordárum psallam tibi, allelúja, allelúja.
V. Deus meus es tu, et confitébor tibi: Deus meus es tu, et exaltábo te.
R. In psaltério decem chordárum psallam tibi, allelúja, allelúja.

[Lectio8]
An forte hinc ista sólvitur quæstio, quia et illi eum narrant passióni próximum fuisse cum hæc diceret? Non ergo ab inítio, quando cum illis erat: quia jam discessurus, jamque ad Patrem perrecturus hæc dixit. Et ideo étiam secúndum illos Evangelistas verum est, quod hic dictum est: Hæc autem vobis ab inítio non dixi. Sed quid agimus de fide Evangélii secúndum Matthæum, qui hæc eis a Dómino non solum cum jam Pascha esset cum discípulis cœnatúrus, imminénte passióne, verum et ab inítio denuntiáta esse commemorat; ubi primum nominátim duódecim exprimúntur Apóstoli, et ad ópera divina mittúntur?

[Responsory8]
R. Bonum est confitéri Dómino, allelúja: 
* Et psállere, allelúja.
V. In decachórdo psaltério, cum cántico et cíthara.
R. Et psállere, allelúja.
&Gloria
R. Et psállere, allelúja.

[Lectio9]
Quid sibi ergo vult, quod hic ait: Hæc autem vobis ab inítio non dixi, quia vobíscum eram: nisi quia ea, quæ hic dicit de Spíritu Sancto, quod sit venturus ad eos, et testimónium perhibiturus, quando mala illa passuri sunt, hæc ab inítio eis non dixit, quia cum ipsis erat? Consolator ergo ille, vel advocátus (utrumque enim interpretátur, quod erat Græce Paráclitus), Christo abscedénte fuerat necessarius: et ideo de illo non dixerat ab inítio, quando cum illis erat, quia ejus præséntia consolabántur.
&teDeum

[Capitulum Laudes]
@:Capitulum Vespera

[Ant 2]
@:Ant 1

[Capitulum Tertia]
@:Capitulum Vespera

[Capitulum Sexta]
!Jas 1:19-20
v. Scitis, fratres mei dilectíssimi. Sit autem omnis homo velox ad audiéndum: tardus autem ad loquéndum, et tardus ad iram. Ira enim viri justítiam Dei non operátur.
$Deo gratias

[Capitulum Nona]
!Jas 1:21
v. Propter quod abiciéntes omnem immundítiam, et abundantiam malítiæ, in mansuetúdine suscípite insitum verbum, quod potest salvare ánimas vestras.
$Deo gratias

[Ant 3]
Je vais à Celui * qui M'a envoyé ; mais, parce que Je vous ai dit ces choses, la tristesse a rempli votre cœur, alléluia.
