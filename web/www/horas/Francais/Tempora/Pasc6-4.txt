[Rank]
Octavæ Ascensionis;;Duplex majus;;4.1;;ex Tempora/Pasc5-4

[Rank1960]
Feria V infra Hebdomadam post Ascensionem;;Feria;;1;;vide Tempora/Pasc5-4

[Rule]
ex Tempora/Pasc5-4;
Feria Te Deum
Psalmi Dominica
Antiphonas Horas
9 Lectiones
Doxology=Asc

[Lectio1]
De Epístola beáti Pauli Apóstoli ad Ephésios
!Eph 4:1-8
1 Obsecro ítaque vos ego vinctus in Dómino, ut digne ambulétis vocatióne, qua vocáti estis,
2 cum omni humilitáte, et mansuetúdine, cum patiéntia, supportántes ínvicem in caritáte,
3 sollíciti serváre unitátem Spíritus in vínculo pacis.
4 Unum corpus, et unus Spíritus, sicut vocáti estis in una spe vocatiónis vestræ.
5 Unus Dóminus, una fides, unum baptísma.
6 Unus Deus et Pater ómnium, qui est super omnes, et per ómnia, et in ómnibus nobis.
7 Unicuíque autem nostrum data est grátia secúndum mensúram donatiónis Christi.
8 Propter quod dicit: Ascéndens in altum, captívam duxit captivitátem: dedit dona homínibus.

[Responsory1]
@Tempora/Pasc5-4:Responsory1

[Lectio2]
!Eph 4:9-14
9 Quod autem ascéndit, quid est, nisi quia et descéndit primum in inferióres partes terræ?
10 Qui descéndit, ipse est et qui ascéndit super omnes cælos, ut impléret ómnia.
11 Et ipse dedit quosdam quidem apóstolos, quosdam autem prophétas, álios vero evangelístas, álios autem pastóres et doctóres,
12 ad consummatiónem sanctórum in opus ministérii, in ædificatiónem córporis Christi:
13 donec occurrámus omnes in unitátem fídei, et agnitiónis Fílii Dei, in virum perféctum, in mensúram ætátis plenitúdinis Christi:
14 ut jam non simus párvuli fluctuántes, et circumferámur omni vento doctrínæ in nequítia hóminum, in astútia ad circumventiónem erróris.

[Responsory2]
@Tempora/Pasc5-4:Responsory2

[Lectio3]
!Eph 4:15-21
15 Veritátem autem faciéntes in caritáte, crescámus in illo per ómnia, qui est caput Christus:
16 ex quo totum corpus compáctum et connéxum per omnem junctúram subministratiónis, secúndum operatiónem in mensúram uniuscuiúsque membri, augméntum córporis facit in ædificatiónem sui in caritáte.
17 Hoc ígitur dico, et testíficor in Dómino, ut jam non ambulétis, sicut et gentes ámbulant in vanitáte sensus sui,
18 ténebris obscurátum habéntes intelléctum, alienáti a vita Dei per ignorántiam, quæ est in illis, propter cæcitátem cordis ipsórum,
19 qui desperántes, semetípsos tradidérunt impudicítiæ, in operatiónem immundítiæ omnis in avarítiam.
20 Vos autem non ita didicístis Christum,
21 si tamen illum audístis, et in ipso edócti estis.

[Responsory3]
@Tempora/Pasc5-4:Responsory3

[Lectio4]
Sermo sancti Augustíni Epíscopi
!Sermo 3 de Ascensione Domini, qui est 176 de Tempore
Omnia, caríssimi, quæ Dóminus Jesus Christus in hoc mundo sub fragilitate nostra miracula edidit, nobis profíciunt: qui dum humanam conditiónem sidéribus importávit, credéntibus cælum patére posse monstrávit: et dum victórem mortis in cæléstia elevávit, victóribus quo sequántur osténdit. Ascensio ergo Dómini catholicæ fidei confirmátio fuit: ut secúri in posterum crederémus miraculi illíus donum, cujus jam in præsénti percepissémus effectum: et fidélis quisque cum jam tanta percéperit, per ea, quæ cognoscit præstita, discat speráre promissa, ac Dei sui præteritam præséntemque bonitátem, quasi futurórum teneat cautiónem.

[Lectio5]
Super excélsa ergo cæli terrenum corpus impónitur: ossa, intra sepulcri angustias paulo ante conclusa, Angelórum cœtibus interúntur: in gremium immortalitátis mortalis natúra transfunditur: et ideo sacra apostolicæ lectiónis testátur historia: Cum hæc dixísset, inquit, vidéntibus illis, elevátus est. Dum audis elevátum, agnosce milítiæ cæléstis obsequium: unde hodiérna festívitas hóminis nobis et Dei sacraménta manifestávit. Sub una eademque persona, in eo qui elevat, divinam poténtiam; in eo autem, qui elevátur, humanam cognosce substantiam.

[Lectio6]
Ideoque omnímodis detestanda sunt venena Orientalis erroris, qui impia novitate præsumit assérere Fílium Dei ac Fílium hóminis uníus esse natúræ. In alterutra enim parte, vel qui solum hóminem fuisse dixerit, negábit Conditoris glóriam: vel qui solum Deum, negábit misericórdiam Redemptoris. Quo genere non facile Arianus evangelicam póterit habere veritátem, ubi Fílium Dei nunc æqualem légimus, nunc minórem. Qui enim uníus natúræ Salvatórem nostrum mortifera persuasióne crediderit, solum hóminem, aut solum Deum cogétur dicere crucifíxum. Sed non ita est. Mortem enim nec solus Deus sentíre, nec solus homo superáre potuísset.

[Lectio7]
Léctio sancti Evangélii secúndum Marcum
!Marc 16:14-20
In illo témpore: Recumbéntibus undecim discípulis, appáruit illis Jesus: et exprobrávit incredulitátem eórum et durítiam cordis, quia iis, qui viderant eum resurrexísse, non credidérunt.  Et réliqua.
_
Homilía sancti Gregórii Papæ
!Ex eadem Homilía 29.
De hac ascensiónis ejus glória étiam Habacuc ait: Elevátus est sol, et luna stetit in ordine suo. Quis enim solis nómine, nisi Dóminus; et quæ lunæ nómine, nisi Ecclésia designátur? Quoúsque enim Dóminus ascéndit ad cælos, sancta ejus Ecclésia adversa mundi omnimodo formidávit: at postquam ejus ascensióne roboráta est, aperte prædicávit quod occulte credidit. Elevátus est ergo sol, et luna stetit in ordine suo: quia cum Dóminus cælum pétiit, sancta ejus Ecclésia in auctoritate prædicatiónis excrévit.

[Lectio8]
Hinc ejusdem Ecclésiæ voce per Salomónem dícitur: Ecce iste venit saliens in móntibus, et transiliens colles. Considerávit namque tantórum óperum culmina, et ait: Ecce iste venit saliens in móntibus. Veniéndo quippe ad redemptiónem nostram, quosdam, ut ita dicam, saltus dedit. Vultis, fratres caríssimi, ipsos ejus saltus agnoscere? De cælo venit in uterum, de útero venit in præsepe, de præsepe venit in crucem, de cruce venit in sepúlcrum, de sepúlcro rediit in cælum. Ecce, ut nos post se currere fáceret, quosdam pro nobis saltus manifestáta per carnem Véritas dedit: quia exsultávit ut gigas ad curréndam viam suam, ut nos ei dicerémus ex corde: Trahe nos: post te currémus in odórem unguentórum tuórum.

[Lectio9]
Unde, fratres caríssimi, oportet, ut illuc sequámur corde, ubi eum corpore ascendísse crédimus. Desideria terrena fugiámus: nihil nos jam delectet in ínfimis, qui Patrem habémus in cælis. Et hoc nobis est magnopere perpendéndum: quia is qui placidus ascéndit, terríbilis redíbit; et quidquid nobis cum mansuetúdine præcepit, hoc a nobis cum distinctióne éxiget. Nemo ergo indulta pœniténtiæ témpora parvipendat, nemo curam sui, dum valet, ágere negligat: quia Redémptor noster tanto tunc in judícium districtior véniet, quanto nobis ante judícium magnam patiéntiam prærogávit.
&teDeum
