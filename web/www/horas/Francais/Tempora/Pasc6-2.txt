[Rank]
Feria III infra Octavam Ascensionis;;Semiduplex;;2;;ex Tempora/Pasc5-4

[Rank1960]
Feria III post Ascensionem;;Feria;;1;;vide Tempora/Pasc5-4

[Rule]
ex Tempora/Pasc5-4;
9 Lectiones
Doxology=Asc
Feria Te Deum

[Lectio1]
De Epístola prima beáti Joánnis Apóstoli
!1 Joannes 4:1-6
1 Caríssimi, nolíte omni spirítui crédere, sed probáte spíritus si ex Deo sint: quóniam multi pseudoprophétæ exiérunt in mundum.
2 In hoc cognóscitur Spíritus Dei: omnis spíritus qui confitétur Iesum Christum in carne venísse, ex Deo est:
3 et omnis spíritus qui solvit Iesum, ex Deo non est, et hic est Antichrístus, de quo audístis quóniam venit, et nunc jam in mundo est.
4 Vos ex Deo estis filíoli, et vicístis eum, quóniam maior est qui in vobis est, quam qui in mundo.
5 Ipsi de mundo sunt: ídeo de mundo loquúntur, et mundus eos audit.
6 Nos ex Deo sumus. Qui novit Deum, audit nos; qui non est ex Deo, non audit nos: in hoc cognóscimus Spíritum veritátis, et spíritum erróris.

[Responsory1]
@Tempora/Pasc5-4:Responsory1

[Lectio2]
!1 Joannes 4:7-14
7 Caríssimi, diligámus nos ínvicem: quia cáritas ex Deo est. Et omnis qui díligit, ex Deo natus est, et cognóscit Deum.
8 Qui non díligit, non novit Deum: quóniam Deus cáritas est.
9 In hoc appáruit cáritas Dei in nobis, quóniam Fílium suum unigénitum misit Deus in mundum, ut vivámus per eum.
10 In hoc est cáritas: non quasi nos dilexérimus Deum, sed quóniam ipse prior diléxit nos, et misit Fílium suum propitiatiónem pro peccátis nostris.
11 Caríssimi, si sic Deus diléxit nos: et nos debémus altérutrum dilígere.
12 Deum nemo vidit umquam. Si diligámus ínvicem, Deus in nobis manet, et cáritas eius in nobis perfécta est.
13 In hoc cognóscimus quóniam in eo manémus, et ipse in nobis: quóniam de Spíritu suo dedit nobis.
14 Et nos vídimus, et testificámur quóniam Pater misit Fílium suum Salvatórem mundi.

[Responsory2]
@Tempora/Pasc5-4:Responsory2

[Lectio3]
!1 Joannes 4:15-21
15 Quisquis conféssus fúerit quóniam Iesus est Fílius Dei, Deus in eo manet, et ipse in Deo.
16 Et nos cognóvimus, et credídimus caritáti, quam habet Deus in nobis. Deus cáritas est: et qui manet in caritáte, in Deo manet, et Deus in eo.
17 In hoc perfécta est cáritas Dei nobíscum, ut fidúciam habeámus in die judícii: quia sicut ille est, et nos sumus in hoc mundo.
18 Timor non est in caritáte: sed perfécta cáritas foras mittit timórem, quóniam timor pœnam habet: qui autem timet, non est perféctus in caritáte.
19 Nos ergo diligámus Deum, quóniam Deus prior diléxit nos.
20 Si quis díxerit: Quóniam díligo Deum, et fratrem suum óderit, mendax est. Qui enim non díligit fratrem suum quem vidit, Deum, quem non vidit, quómodo potest dilígere?
21 Et hoc mandátum habémus a Deo: ut qui díligit Deum, díligat et fratrem suum.

[Responsory3]
@Tempora/Pasc5-4:Responsory3

[Lectio4]
Sermo sancti Maximi Epíscopi
!Homilia 43, quæ est 2 de Pentecoste, ante medium
Méminit sanctitas vestra, quod áquilæ illi de Psalterio, cujus innovatam juventútem légimus, comparaverim Salvatórem. Est enim similitúdo non parva. Sicut enim aquila humília deserit, alta petit, cælórum vicina conscéndit: ita et Salvátor humília inférni deseruit, paradisi altióra pétiit, cælórum fastigia penetrávit. Et sicut aquila relictis terrenis sordibus, sublime volans, purioris áëris salubritate perfruitur: ita et Dóminus, terrenórum fæcem déserens peccatórum, in Sanctis suis vólitans, purioris vitæ simplicitate lætátur.

[Lectio5]
Per ómnia ígitur áquilæ comparátio cónvenit Salvatori. Sed quid facimus, quod aquila prædam frequenter díripit, tollit frequenter aliénum? Nec in hoc tamen dissímilis est Salvator. Prædam enim quodammodo sústulit, cum hóminem, quem suscépit, inférni raptum fáucibus portávit ad cælum, et alienæ dominatiónis, id est, diabolicæ potestátis servum de captivitáte érutum, duxit ad altióra captivum, sicut scriptum est in prophéta: Ascéndens in altum, captivam duxit captivitátem, dedit dona homínibus.

[Lectio6]
Ascéndit, inquit, in altum, captivam duxit captivitátem. Quam bene triumphum Dómini prophéta describit! Solebat, sicut dicunt, regum triumphántium currus captivórum pompa præcedere. Ecce Dóminum euntem ad cælos non præcedit, sed comitátur gloriósa captívitas; non ante vehiculum ducitur, sed ipsa évehit Salvatórem. Quodam enim mysterio, dum Fílius Dei Fílium hóminis sústulit ad cælum, ipsa captívitas portátur, et portat.

[Lectio7]
Léctio sancti Evangélii secúndum Marcum
!Marc 16:14-20
In illo témpore: Recumbéntibus undecim discípulis, appáruit illis Jesus: et exprobrávit incredulitátem eórum et durítiam cordis, quia iis, qui viderant eum resurrexísse, non credidérunt. Et réliqua.
_
Homilía sancti Gregórii Papæ
!Ex eadem Homilía 29
Considerándum nobis est, quid est quod Marcus ait: Sedet a dextris Dei: et Stephanus dicit: Video cælos apertos, et Fílium hóminis stántem a dextris Dei. Quid est quod hunc Marcus sedéntem, Stephanus vero stántem se vidére testátur? Sed scitis, fratres, quia sedere judicántis est, stare vero pugnántis, vel adjuvantis.

[Lectio8]
Quia ergo Redémptor noster assumptus in cælum et nunc ómnia júdicat, et ad extremum judex ómnium véniet, hunc post assumptiónem Marcus sedére describit, quia post ascensiónis suæ glóriam judex in fine vidébitur. Stephanus vero hunc in labóre certáminis positus stántem vidit, quem adjutórem hábuit: quia ut iste in terra persecutórum infidelitátem vinceret, pro illo de cælo illíus grátia pugnávit.

[Lectio9]
Sequitur: Illi autem profecti prædicavérunt ubíque, Dómino cooperante et sermónem confírmante sequéntibus signis. Quid in his considerándum est, quid memóriæ commendándum: nisi quod præcéptum obediéntia, obediéntiam vero signa secuta sunt? Sed quia auctore Deo breviter lectiónem evangelicam exponéndo transcurrimus: restat, ut aliquid de ipsa tantæ consideratióne solemnitátis dicámus.
&teDeum
