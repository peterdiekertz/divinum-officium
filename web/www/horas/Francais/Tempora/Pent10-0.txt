[Rank]
Dominica X Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Ant 1]
Joas fit * ce qui était bien devant le Seigneur, pendant tout le temps qu'il eut pour conseiller le prêtre Joiada.

[Oratio]
O Dieu, qui manifestez surtout votre puissance par le pardon et la pitié, redoublez envers nous Votre miséricorde, de sorte que, courant aux biens que Vous nous avez promis, nous obtenions de Vous ces biens célestes.
$Per Dominum

[Lectio1]
De libro quarto Regum
!4 Reg 9:29-34
29 Anno undécimo Joram fílii Achab regnávit Ochozías super Judam,
30 venítque Jehu in Jézrahel. Porro Jézabel, intróitu ejus audíto, depínxit óculos suos stíbio et ornávit caput suum et respéxit per fenéstram
31 ingrediéntem Jehu per portam et ait: Numquid pax potest esse Zambri, qui interfécit dóminum suum?
32 Levavítque Jehu fáciem suam ad fenéstram et ait: Quæ est ista? Et inclinavérunt se ad eum duo vel tres eunúchi.
33 At ille dixit eis: Præcipitáte eam deorsum; et præcipitavérunt eam, aspersúsque est sánguine páries, et equórum úngulæ conculcavérunt eam.
34 Cumque introgréssus esset ut coméderet biberétque, ait: Ite et vidéte maledíctam illam et sepelíte eam, quia fília regis est.

[Responsory1]
@Tempora/Pent01-1

[Lectio2]
!4 Reg 9:35-37; 10:1-3
35 Cumque issent ut sepelírent eam, non invenérunt nisi calváriam et pedes et summas manus.
36 Reversíque nuntiavérunt ei. Et ait Jehu: Sermo Dómini est, quem locútus est per servum suum Elíam Thesbíten dicens: In agro Jézrahel cómedent canes carnes Jézabel,
37 et erunt carnes Jézabel sicut stercus super fáciem terræ in agro Jézrahel, ita ut prætereúntes dicant: Hǽccine est illa Jézabel?
1 Erant autem Achab septuagínta fílii in Samaría. Scripsit ergo Jehu lítteras et misit in Samaríam ad optimátes civitátis et ad majóres natu et ad nutrícios Achab, dicens:
2 Statim ut accepéritis lítteras has, qui habétis fílios dómini vestri et currus et equos et civitátes firmas et arma,
3 elígite meliórem et eum qui vobis placúerit de fíliis dómini vestri et eum pónite super sólium patris sui et pugnáte pro domo dómini vestri.

[Responsory2]
@Tempora/Pent01-1

[Lectio3]
!4 Reg 10:4-7
4 Timuérunt illi veheménter et dixérunt: Ecce duo reges non potuérunt stare coram eo, et quómodo nos valébimus resístere?
5 Misérunt ergo præpósiti domus et præfécti civitátis et majóres natu et nutrícii ad Jehu dicéntes: Servi tui sumus: quæcúmque jússeris faciémus, nec constituémus nobis regem: quæcúmque tibi placent, fac.
6 Rescrípsit autem eis lítteras secúndo dicens: Si mei estis et obedítis mihi, tóllite cápita filiórum dómini vestri et veníte ad me hac eadem hora cras in Jézrahel. Porro fílii regis, septuagínta viri, apud optimátes civitátis nutriebántur.
7 Cumque veníssent litteræ ad eos, tulérunt fílios regis et occidérunt septuagínta viros et posuérunt cápita eórum in cóphinis et misérunt ad eum in Jézrahel.

[Responsory3]
@Tempora/Pent01-1

[Lectio4]
Sermo sancti Joánnis Chrysóstomi
!Homilia 25 in Epistola ad Romanos
Non putémus nos excusatiónem habitúros, si quando delictórum socios invenérimus: nam istud, supplícium magis augébit. Quandóquidem et serpens magis punítus est quam mulier, quemádmodum et mulier plus quam vir. Et Jézabel majores pœnas dedit, quam Achab vineæ raptor; ipsa quippe univérsum istud negotium texúerat, regique lapsus occasiónem dederat. Igitur et tu quoque, si réliquis perditiónis causa fueris, gravióra patiéris quam qui per te subversi sunt. Neque enim peccáre tantum in se perditiónis habet, quantum quod réliqui ad peccándum inducúntur.

[Responsory4]
@Tempora/Pent01-2:Responsory1

[Lectio5]
Itaque, si quando peccántes vidérimus, non solum non impellamus, sed et extrahámus ex ipso malítiæ bárathro, ne et alienæ perditiónis pœnas demus. Recordemur quoque perpetuo terríbilis illíus tribunalis, flúminis ignei, vinculórum insolubílium, profundárum tenebrárum, stridórum déntium, venenosíque vermis. Sed dices: Benignus est Deus. Ergo hæc ómnia verba sunt, et neque punítur dives ille Lázari contemptor, neque fatuæ vírgines a sponso rejiciúntur? Ergo qui Christum non pavérunt, in ignem diabolo præparátum non abibunt? Ergo qui sórdibus est vestibus, non peribit, manus ac pedes vinctus? Qui centum denarios a conservo suo exegit, non tradétur tortóribus? Quod de mœchis dictum est, nimirum quod vermis eórum non moriétur, et ignis eórum non exstinguétur, verum non erit?

[Responsory5]
@Tempora/Pent01-2:Responsory2

[Lectio6]
Sed minátur ista tantummodo Deus? Utique inquies. Et unde, dic quæso, tantam rem audes publice loqui, atque ex teipso ferre senténtiam? Ego quippe et ex iis quæ dixit Deus, et ex iis quæ fecit, contrárium probare pótero. Quod si propter futura non credis, vel saltem propter ea quæ jam facta sunt, crede. Non enim certe minæ sunt et verba tantummodo, quæ facta sunt et in opus ipsum exiérunt. Quis ígitur totum orbem inducto dilúvio stagnávit, ac grave illud naufragium, omnimodámque generis nostri perditiónem effécit? Quis deínde fulmina illa, télaque flammántia super terram Sodomórum dimísit? Quis univérsum Ægypti exercitum in mare demérsit? Quis synagógam Abíron combússit? Quis septuagínta illa míllia propter Davídis peccátum uno témporis momento peste occídit? Nonne hæc ómnia et alia Deus illis íntulit?

[Responsory6]
@Tempora/Pent01-2:Responsory3

[Lectio7]
Léctio sancti Evangélii secúndum Lucam
!Luc 18:9-14
In illo témpore: Dixit Jesus ad quosdam, qui in se confidébant tamquam justi et aspernabántur céteros, parábolam istam: Duo hómines ascendérunt in templum ut orárent: unus pharisǽus, et alter publicánus. Et réliqua.
_
Homilía sancti Augustíni Epíscopi
!Sermo 36 de Verbis Domini, circa medium
Díceret saltem pharisǽus: Non sum sicut multi hómines. Quid est, ceteri hómines, nisi omnes præter ipsum? Ego, inquit, justus sum, céteri peccatóres. Non sum sicut céteri hómines, injústi, raptóres, adúlteri. Et ecce tibi ex vicíno publicáno majóris tumóris occásio: Sicut, inquit, publicánus iste. Ego, inquit, solus sum: iste de céteris est. Non sum, inquit, talis, qualis iste, per justítias meas, quibus iníquus non sum.

[Responsory7]
@Tempora/Pent01-3:Responsory1

[Lectio8]
Jejuno bis in sabbato, décimas do ómnium quæ possideo. Quid rogaverit Deum, quære in verbis ejus, nihil invénies. Ascéndit orare: nóluit Deum rogare, sed se laudare. Parum est, non Deum rogare, sed se laudare; ínsuper et roganti insultare. Publicánus autem de longínquo stabat et Deo tamen ipse appropinquábat: cordis consciéntia eum removébat, pietas applicábat. Publicánus autem de longinquo stabat, sed Dóminus eum de propinquo attendébat.

[Responsory8]
@Tempora/Pent01-0:Responsory8

[Lectio9]
Excélsus enim Dóminus, et humília réspicit; excélsos autem, qualis erat ille pharisæus, a longe cognoscit. Excelsa quidem Deus a longe cognoscit, sed non ignoscit. Adhuc audi humilitátem publicani. Parum est, quia de longinquo stabat: nec óculos suos ad cælum levábat: ut aspicerétur, non aspíciebat; respícere sursum non audebat: premebat consciéntia, spes sublevábat. Adhuc audi: Percutiébat pectus suum. Pœnas a se ipso exigébat; proptérea Dóminus confiténti parcebat. Percutiébat pectus suum, dicens: Dómine, propítius esto mihi peccatóri. Ecce qui rogat. Quid miráris, si Deus ignóscit, quando ipse agnóscit?
&teDeum

[Ant 2]
Se tenant à distance, * le publicain ne voulait pas lever les yeux au ciel mais se frappait la poitrine, disant : Seigneur, faites miséricorde au pêcheur que je suis.

[Ant 3]
Celui-ci * descendit justifié dans sa maison plutôt que l'autre car tout homme qui s'élève sera abaissé et celui qui s'abaisse sera élevé.
