@SanctiM/03-21

[Rank]
S. P. N. Benedicti Abbatis;;II class;;5;;vide C5

[Ant Vespera]
@:Ant Laudes

[Hymnus Vespera]
v. Gemma caelestis pretiosa Regis,
Norma iustorum, via monachorum,
Nos ab immundi, Benedicte, mundi
Subtrahe caeno.
_
Tu solum spernens, cor in astra figens
Cogis heredes fieri parentes.,
Vas Deo plenum, repardare fractum
Promeruisti.
_
Magnus in parvis eremita membris
Vincis aetatem, superas laborem,
Arcta Districtae rudimenta vitae
Fervidus imples.
_
Strage saxorum puerum sepultum,
Mox ut orasti, prece suscitasti:
Sensus hinc carni, caro sanitati
Redditur aeque.
_
Iure sub blandae specie columbae
Nesciam fellis animam sororis
Summa stellati penetrare caeli
Culmina cemis.
_
Ipse post clarum referens triumphum,
Celsa devicto petis astra mundo:
Luce flammantem radiante callem
Pallia sternunt.
_
Gloria Patri, Genitaeque Proli,
Et tibi, compar utriusque semper
Spiritus alme, Deus unus, omni
Tempore saecli.
Amen.

[Oratio]
Deus, qui beatissimum Confessorem tuum Benedictum omnium iustorum spiritu replere dignatus es: concede nobis famulis tuis, eius Solemnitatem celebrantibus; ut, eiusdem spiritu repleti, quod te donante promisimus, fideliter adimpleamus.
$Per Dominum

[Ant Laudes]
Vir Dei Benedictus * signum crucis edidit, et vas pestiferi potus ita confractum est, ac si pro signo lapidem dedisset.
Completa oratione, * tres petras in loco posuit; et omnipotens Deus in montis excelsa rupe aquam produxit.
Gloriosus * Confessor Domini, orationem faciens, benedictionem dedit; et lapis, super quem antiquus hostis sedebat, subito levatus est.
Regrediente anima, * corpusculum pueri contremuit, et sub oculis omnium, qui aderant, vivus apparuit.
Cum Placidus * ex aqua traheretur, vidit super caput suum Abbatis melotem, qui eum ab unda reducebat.

[Hymnus Laudes]
v. Aurora surgit aurea
Festa restaurans annua,
Cum Benedictus arduum
Caeli scandit palatium.
_
Quanta in summis accipit,
Qui sic in imis claruit,
Cuius micant prodigia
Per ampla mundi climata!
_
Eius carentum gratia
Tellus vomit cadavera,
Devotis unda liquida
Sicca lambit vestigia.
_
Totius orbis ambitum
Per solis videt radium,
Mens in auctore posita
Subiecta cernit omnia.
_
Te, Pater alme, petimus
Pronae mentis visceribus,
Ut caelum des ascendere,
Quos terrain doces spernere.
_
Deo Patri sit gloria,
Eiusque soli Filio,
Cum Spiritu Paraclito,
Et nunc, et in perpetuum.
Amen.

[Ant 3]
O caelestis norma vitae, Doctor et Dux Benedicte, cuius cum Christo spiritus exsultat in caelestibus: gregem, Pastor alme, serva, sancta prece corrobora, via caelos clarescente fac, te duce, penetrare.
