@Sancti/11-16

[Hymnus Matutinum]
Mira noctúrnis, modulánte lingua,
Gesta Gertrúdis celebrémus horis,
Quæ sacris instans précibus perégit
Témpora noctis.
_
Illíus votis Deus obsecúndans,
Mox repentínas plúvias profúdit,
Moxque suspénsos grávidis coércet
Núbibus imbres.
_
Arva jam dudum glácie rigébant,
Corde cum mœsto míserans colónos,
Férvidis Virgo lácrimis resólvit
Frígora brumæ.
_
Ne seges largo vitiétur imbre,
Sédulis cælum précibus serénat,
Et graves læsi gemebúnda placat
Núminis iras.
_
Ignéis mentes pénetrat sagíttis,
Lánguidis confert ánimis medélam,
Atque succéndit sceleráta castis
Péctora flammis.
_
Vírginum sponsum superúmque Regem
Vírginum sanctæ célebrent choréæ,
Et sacram supplex Tríadem per ævum
Orbis adóret.
Amen.

[Lectio1] 
@Sancti/08-16o::s/-7/-5/ s/6 .*//s

[Responsory1]
R. In caritate perpetua dilexit Gertudem Dominus, ideo attraxit eam ab infantia, et duxit in solitudinem.
* Et locutus est ad cor ejus.
V. Sponsavit eam sibi in sempiternum in fide et in misericordia.
R. Et locutus est ad cor ejus.

[Lectio2] 
!Cant 8:6-7
6 Pone me ut signáculum super cor tuum, ut signáculum super bráchium tuum, quia fortis est ut mors diléctio, dura sicut inférnus æmulátio: lámpades eius lámpades ignis atque flammárum.
7 Aquæ multæ non potuérunt exstínguere caritátem, nec flúmina óbruent illam. Si déderit homo omnem substántiam domus suæ pro dilectióne, quasi nihil despíciet eam.

[Responsory2]
R. Gertrudis conversa ad Sponsum suum, dicebat:
* Mihi adhaerere tibi soli, dilecte mi, bonum est.
V. Tunc Dominus acclinatus circumspectebatur eam dicens: Et mihi adhaerere tibi, semper suave est, dilecta mea.
R. Mihi adhaerere tibi soli, dilecte mi, bonum est.

[Responsory3]
R. Posuit in Gertrude tabernaculum suum Altissimus,
* Deus in medio ejus, non commovebitur
V. Adiuvabit eam Deus mane diluculo
R. Deus in medio ejus, non commovebitur

[MM Capitulum]
@:Capitulum Sexta
_
@Psalterium/Matutinum Special:MM Capitulum C6:s/.*_//s

[Ant Laudes]
Lauda * et lætáre, fília Sion, quia ecce ego vénio, et habitábo in médio tui, dicit Dóminus.
O beáta ánima, * quæ méruit esse sedes sapiéntiæ, cujus delíciæ sunt esse cum fíliis hóminum!
Annulis septem subarrhávit me * Dóminus meus Jesus Christus, et tamquam sponsam decorávit me coróna.
Habuit Gertrúdis * potestátem cláudere cælum núbibus, et aperíre portas ejus: quia lingua ejus clavis cæli facta est.
Ancilla fidélis * et sponsa elécta intrávit in cor et gáudium Dómini sui, cujus amóre languébat.

[Capitulum Tertia]
!Cant 3:4
v. Invéni quem díligit ánima mea: ténui eum, nec dimíttam, donec introdúcam illum in domum matris meæ, et in cubículum genetrícis meæ.
$Deo gratias

[Capitulum Laudes]
@:Capitulum Tertia
_
@Commune/C6:Responsory Tertia:s/._.*//s

[Hymnus Laudes]
Ad sacros virgo thálamos anhélans
Núptias cælo celebráre gestit,
Et piis votis nímium morántem
Próvocat horam.
_
Ægra cum languet, maniféstus adstat
Cǽlitum turma comitánte Christus,
Atque divíni récreat jacéntem
Lúmine vultus.
_
Surge, conclámat, soror atque sponsa,
En tibi pando penetrále cordis,
Ut triumpháli reseráta scandas
Sídera curru.
_
Ista vox omnes pénetrat medúllas
Atque compáges ánimi resólvit:
Spíritus liber volat in reclúsa
Víscera Christi.
_
Régios Agni thálamos peténtem
Júbilans stipat súperum coróna,
Atque compléxus et amíca cantat
Oscula Sponsi.
_
Vírginum Sponsum, superúmque regem
Vírginum sanctæ célebrent choréæ,
Et sacram supplex Tríadem per ævum
Orbis adóret.
Amen.

[Ant 2]
O digníssima * Christi sponsa, quam lux prophetíæ illustávit, zelus apostólicus inflammávit, láurea vírginum coronávit, divíni amóris incéndium consummávit.

[Capitulum Sexta]
!Cant 8:6
v. Pone me ut signaculum super cor tuum, ut signaculum super brácchium tuum, quia fortis est ut mors diléctio.
$Deo gratias

[Capitulum Nona]
@SanctiM/02-10:Capitulum Tertia

[Ant Vespera]
Casta colúmba * nidíficans in cavérna macériæ sacri láteris Jesu Christi, mel suavíssimum de petra sugébat.;;109
Loquebátur Christus * ad diléctam Gertrúdem fácie ad fáciem, sicut solet loqui homo ad amícum suum.;;112
Beátæ Gertrúdis verba * divíni erant amóris jácula: lámpades ejus, lámpades ignis atque flammárum.;;121
Diléctæ ánimam * e cárcere córporis exeúntem accépit Christus in ulnas suas, et cor suum illi amánter apéruit.;;126

[Ant 3]
Egredímini * et vidéte, fíliæ Sion, Gertrúdem in diadémate quo coronávit illam Christus in die desponsatiónis illíus, et in die lætítiæ cordis ejus.

[Hymnus Vespera]
Gertrúdis, arca Núminis,
Sponsóque juncta Vírginum,
Da nuptiális pángere
Castos amóres fœ(h')́deris.
_
Quadríma Christo núbilis
In claustra prompte cónvolas ;
Spretóque nutrícis sinu,
Sponsi requíris óscula.
_
Candéntis instar lílii
Odóre mulces sídera,
Et virginali cǽlitum
Regem decóre pértrahis.
_
Qui vivit in sinu Patris
Cinctus perénni glória,
Amánter, ut sponsus, tua
Recúmbit inter úbera.
_
Amóre Christum vúlneras;
Hic te vicíssim vúlnerat,
Tuóque cordi própria
Inúrit alte stígmata.
_
O singuláris cáritas,
Et mira commutátio!
Hic corde respírat tuo:
Tu vivis hujus spíritu.
_
Te, sponse Jesu vírginum,
Beáta laudent ágmina:
Patri, simul Paráclito,
Par sit per ævum glória.
Amen.

[Capitulum Vespera]
@:Capitulum Tertia
_
@Commune/C6:Responsory Sexta:s/._.*//s
