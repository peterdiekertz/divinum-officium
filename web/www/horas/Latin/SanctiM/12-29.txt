[Rank]
Die V infram Octavam Nativitatem Domini;;Duplex II class;;4.9;;ex Sancti/12-25

[Rule]
no commemoratio

[Lectio1]
@Sancti/12-30:Lectio7:s/_.*//s
_
Homilia sancti Bedae Venerabilis Presbyteri
!.
Pastores quidem illi felici gaudio festinarunt videre quod audierant: et quia ardenti amore quaesierunt, continuo Salvatorem quem quaesierunt, invenire meruerunt. Sed et intellectualium pastores gregum, immo cuncti fideles qua mentis industria Christum quaerere debeant, dictis pariter suis ostenderunt, et factis. Transeamus, inquiunt, usque Bethlehem, et videamus hoc verbum quod factum est. Transeamus ergo et nos, fatres carissimi, cogitando usque Bethlehem civitatem David, et recolamus amando quod in ea verbum caro factum est, atque ejus incarnationem dignis celebremus honoribus. Transeamus, abjectis concupiscentiis carnalibus, toto mentis desiderio usque Bethlehem supernam, id est, domum panis vivi non manufactam, sed eternam in caelis, et recolamus amando, quia verbum caro factum est. Illo eum tota virtutum instantia sequamur, et sollicita cordis et corporis castigatione procuremus, ut quem illi in praesepio videre vagientem, nos in patris solio mereamur videre regnantem.

[Responsory1]
@SanctiM/12-25:Responsory11

[Lectio2]
Et venerunt festinantes, et invenerunt Mariam et Joseph, et Infantern positum in praesepio. Venerunt pastores festinantes, et invenerunt Deum hominem natum, simul et ejusdem nativitatis ministros. Festinemus et nos, fratres mei, non passibus pedum, sed bonorum profectibus operum videre eandem glorificatam humanitatem cum ejusdem ministris digna servitutis suae mercede remuneratis: festinemus videre ilium in divina Patris ac sua majestate fulgentem. Festinemus, inquam; nam non est tanta beatitudo cum desidia ac torpore quaerenda, sed alacriter sunt Christi sequenda vestigia. Nam ipse cursum nostrum data manu juvare desiderat, delectaturque audire a nobis: Trahe nos post te, curremus in odorem unguentorum tuorum. Citius ergo virtutum gressibus sequamur, ut mereamur consequi. Nemo tardet converti ad Dominum, nemo differat de die in diem, ipsum per omnia et ante omnia precantes, ut gressus nostros dirigat secundum eloquium suum, et non dominetur nostri omnis injustitia.

[Responsory2]
@Sancti/12-25:Responsory8

[Lectio3]
Videntes autem cognoverunt de verbo, quod dictum erat illis de puero hoc. Et nos, fratres dilectissimi, quae dicta sunt nobis de Salvatore nostro Deo vero et homine, interim pia fide percipere, et plena dilectione festinemus amplecti, ut haec in futuro perfecta cognitionis visu comprehendere valeamus. Haec etenim sola ac vera est beatorum non solum hominum, sed et angelorum vita, faciem perpetuo sui cernere creatoris, quam desiderabat ardenter Psalmista, qui dicebat: Sitivit anima mea ad Deum vivum, quando veniam et apparebo ante faciem Dei? Cujus solius visione non autem ulla terrenarum rerum affluentia desiderium suum satiari posse signavit, cum ait: Satiabor dum manifestabitur gloria tua. Verum quia non otiosi ac desides, sed qui virtutum operibus insudant, divina contemplatione sunt digni, sollicite praemisit: Ego autem cum justitia apparebo in conspectu tuo.

[Responsory3]
@Tempora/Nat1-0:Responsory8
