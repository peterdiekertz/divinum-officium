[Rank]
Inventione Sanctæ Crucis;;Duplex II classis;;5.2;;

[Rule]
proprium
9 lectiones
Psalmi Dominica
Antiphonas horas
Psalm5 Vespera=116

[Ant Vespera]
O magnum pietátis opus: * mors mórtua tunc est, in ligno quando mórtua Vita fuit.
Salva nos, * Christe Salvátor, per virtútem Crucis: qui salvásti Petrum in mari, miserére nobis.
Ecce Crucem Dómini, * fúgite, partes advérsæ, vicit leo de tribu Juda, radix David, allelúja.
Nos autem gloriári * opórtet in Cruce Dómini nostri Jesu Christi.
Per signum Crucis * de inimícis nostris líbera nos, Deus noster.

[Capitulum Vespera]
!Phil 2:5-7
v. Fratres: Hoc enim sentíte in vobis, quod et in Christo Jesu: qui, cum in forma Dei esset, non rapínam arbitrátus est esse se æquálem Deo: sed semetípsum exinanívit, formam servi accípiens, in similitúdinem hóminum factus, et hábitu invéntus ut homo.
$Deo gratias.

[Hymnus Vespera]
@Psalterium/Major Special:Hymnus Quad5 Vespera

[Versum 1]
V. Hoc signum Crucis erit in cælo. (Allelúja.)
R. Cum Dóminus ad judicándum vénerit. (Allelúja.)

[Ant 1]
O Crux, * splendidior cunctis astris, mundo celebris, homínibus multum amábilis, sanctior univérsis: quæ sola fuísti digna portare taléntum mundi, dulce lignum, dulces clavos, dulcia ferens pondera; salva præsentem catérvam in tuis hódie laudibus congregatam. (Allelúja, allelúja.)

[Oratio]
Deus, qui in præclára salutiferæ Crucis Inventióne, passiónis tuæ miracula suscitásti: concéde; ut vitális ligni pretio, ætérnæ vitæ suffragia consequámur:
$Qui vivis

[Invit]
Christum Regem crucifixum, * Veníte, adorémus. (Allelúja.)

[Hymnus Matutinum]
@Psalterium/Matutinum Special:Hymnus Quad5

[Ant Matutinum]
Inventæ Crucis festa recolimus, cujus præcónium univérsum per orbem micanti lúmine fulget, allelúja.;;1
;;2
;;3
V. Hoc signum Crucis erit in cælo, allelúja.
R. Cum Dóminus ad judicándum vénerit, allelúja.
Felix ille triumphus fit salus ægris, vitæ lignum, mortis remédium, allelúja.;;4
;;5
;;8
V. Adorámus te, Christe, et benedícimus tibi, allelúja.
R. Quia per Crucem tuam redemísti mundum, allelúja.
Adorámus te, Christe, et benedícimus tibi, quia per Crucem tuam redemísti mundum, allelúja.;;95
;;96
;;97
V. Omnis terra adoret te, et psallat tibi, allelúja.
R. Psalmum dicat nómini tuo, Dómine, allelúja.

[Lectio1]
De Epistola beáti Pauli Apóstoli ad Gálatas
!Gal 3:10-14
10 Quicúmque ex opéribus legis sunt, sub maledicto sunt. Scriptum est enim : Maledictus omnis, qui non permanserit in ómnibus, quæ scripta sunt in libro legis ut fáciat ea. 
11 Quóniam autem in lege nemo justificátur apud Deum, manifestum est: quia justus ex fide vivit.
12 Lex autem non est ex fide, sed, Qui fécerit ea, vivet in illis.
13 Christus nos redémit de maledicto legis, factus pro nobis maledictum: quia scriptum est: Maledictus omnis qui pendet in ligno:
14 ut in Géntibus benedíctio Abrahæ fieret in Christo Jesu, ut pollicitatiónem Spíritus accipiámus per fidem.

[Responsory1]
R. Gloriósum diem sacra venerátur Ecclésia, dum triumphále reserátur lignum:
* In quo Redémptor noster, mortis víncula rumpens, cállidum áspidem superávit. (Allelúja, allelúja, allelúja.)
V. In ligno péndens nostræ salútis sémitam Verbum Patris invénit.
R. In quo Redémptor noster, mortis víncula rumpens, cállidum áspidem superávit. (Allelúja, allelúja, allelúja.)

[Lectio2]
De Epístola ad Philippenses
!Phil 2:5-11
5 Hoc enim sentite in vobis, quod et in Christo Jesu:
6 qui, cum in forma Dei esset, non rapinam arbitrátus est esse se æqualem Deo:
7 sed semetípsum exinanívit, formam servi accípiens, in similitúdinem hóminum factus, et habitu invéntus ut homo.
8 Humiliávit semetípsum factus obédiens usque ad mortem, mortem autem crucis. 
9 Propter quod et Deus exaltávit illum, et donávit illi nomen, quod est super omne nomen:
10 ut in nómine Jesu omne genu flectátur cæléstium, terrestrium, et infernórum:
11 et omnis lingua confiteátur, quia Dóminus Jesus Christus in glória est Dei Patris.

[Responsory2]
R. Crux fidélis, inter omnes arbor una nóbilis: nulla silva talem profert, fronde, flore, gérmine: 
* Dulce lignum, dulces clavos, dulce pondus sustínuit. (Allelúja.)
V. Super ómnia ligna cedrórum tu sola excélsior.
R. Dulce lignum, dulces clavos, dulce pondus sustínuit. (Allelúja.)

[Lectio3]
De Epístola ad Colossénses
!Col 2:9-15
9 In Christo inhábitat omnis plenitúdo divinitátis corporáliter:
10 et estis in illo repléti, qui est caput omnis principátus et potestátis;
11 in quo et circumcisi estis circumcisióne non manu facta in exspoliatióne corporis carnis, sed in circumcisióne Christi;
12 consepúlti ei in baptismo, in quo et resurrexístis per fidem operatiónis Dei, qui suscitávit illum a mórtuis.
13 Et vos, cum mórtui essetis in delíctis et præpútio carnis vestræ, convivificávit cum illo, donans vobis ómnia delícta:
14 delens quod advérsus nos erat chirógraphum decreti, quod erat contrárium nobis, et ipsum tulit de médio, affígens illud cruci:
15 et exspólians principatus, et potestates traduxit confidénter, palam triumphans illos in semetípso.

[Responsory3]
R. Hæc est arbor digníssima, in paradísi médio situáta, 
* In qua salútis auctor própria morte mortem ómnium superávit. (Allelúja, allelúja.)
V. Crux præcellénti decore fúlgida, quam Hélena Constantíni mater concupiscénti animo requisívit.
R. In qua salútis auctor propria morte mortem ómnium superávit. (Allelúja, allelúja.)
&Gloria
R. In qua salútis auctor propria morte mortem ómnium superávit. (Allelúja, allelúja.)

[Lectio4]
Post insignem victoriam, quam Constantinus imperátor, divinitus accepto signo Dominicæ Crucis, ex Maxentio reportávit, Hélena Constantini mater, in somnis admónita, conquirendæ Crucis studio Jerosolymam venit; ubi marmóream Véneris státuam, in Crucis loco a Géntibus collocatam ad tolléndam Christi Dómini passiónis memóriam, post centum circiter octogínta annos, everténdam curávit. Quod item fecit ad præsepe Salvatoris et in loco resurrectiónis, inde Adónidis hinc Jovis sublato simulacro.

[Responsory4]
R. Nos autem gloriári opórtet in Cruce Dómini nostri Jesu Christi, in quo est salus, vita, et resurréctio nostra:
* Per quem salváti et liberáti sumus. (Allelúja.)
V. Tuam Crucem adorámus, Dómine, et recólimus tuam gloriósam passiónem.
R. Per quem salváti et liberáti sumus. (Allelúja.)

[Lectio5]
Itaque loco Crucis purgato, alte defossæ tres cruces érutæ sunt, repertusque seorsum ab illis Crucis Dominicæ titulus: qui cum ex tribus cui affixus fuísset, non apparéret, eam dubitatiónem sústulit miraculum. Nam Macarius Jerosolymórum epíscopus, factis Deo precibus, síngulas cruces cuidam feminæ, gravi morbo laboranti, admóvit; cui cum réliquæ nihil profuissent, adhíbita tertia Crux statim eam sanávit.

[Responsory5]
R. Dum sacrum pignus cǽlitus exaltátur, Christi fides roborátur:
* Adsunt prodígia divína in virga Móysi prímitus figuráta. (Allelúja, allelúja.)
V. Ad Crucis contáctum resúrgunt mórtui, et Dei magnália reserántur.
R. Adsunt prodígia divína in virga Móysi prímitus figuráta. (Allelúja, allelúja.)

[Lectio6]
Hélena, salutári Cruce invénta, magnificentíssimam ibi exstruxit ecclésiam, in qua partem Crucis relíquit thecis argenteis inclusam, partem Constantino fílio détulit; quæ Romæ reposita fuit in ecclésia sanctæ Crucis in Jerúsalem, ædificáta in ædibus Sessoriánis. Clavos étiam áttulit fílio, quibus sanctíssimum Jesu Christi corpus fixum fuerat. Quo ex témpore Constantinus legem sancívit, ne crux ad supplícium cuiquam adhiberétur. Ita res, quæ antea homínibus probro ac ludibrio fuerat, veneratióni et glóriæ esse cœpit.

[Responsory6]
R. Hoc signum Crucis erit in cælo, cum Dóminus ad judicándum vénerit: 
* Tunc manifésta erunt abscóndita cordis nostri. (Allelúja, allelúja.)
V. Cum séderit Fílius hóminis in sede majestátis suæ, et cœ́perit judicáre sǽculum per ignem.
R. Tunc manifésta erunt abscóndita cordis nostri. (Allelúja, allelúja.)
&Gloria
R. Tunc manifésta erunt abscóndita cordis nostri. (Allelúja, allelúja.)

[Lectio7]
Léctio sancti Evangélii secúndum Joánnem
!Joannes 3:1-15
In illo témpore: Erat homo ex pharisǽis, Nicodémus nómine, princeps Judæórum. Hic venit ad Jesum nocte, et dixit ei: Rabbi, scimus quia a Deo venísti magister. Et réliqua.
_
Homilía sancti Augustíni Epíscopi
!Tract. 11 in Joann., post init.
Nicodémus ex his erat, qui crediderant in nómine Jesu, vidéntes signa et prodígia quæ faciebat. Superius enim hoc dixit: Cum autem esset Jerosolymis in Pascha in die festo, multi credidérunt in nómine ejus. Quare credidérunt in nómine ejus? Sequitur, et dicit: Vidéntes signa ejus, quæ faciebat. Et de Nicodemo quid dicit? Erat princeps Judæórum, nómine Nicodemus. Hic venit ad eum nocte, et ait illi: Rabbi, scimus quia a Deo venísti magister. Et iste ergo crediderat in nómine ejus. Et ipse unde crediderat? Sequitur: Nemo enim potest hæc signa fácere, quæ tu facis, nisi fúerit Deus cum eo.

[Responsory7]
R. Dulce lignum, dulces clavos, dulce pondus sustínuit:
* Quæ sola digna fuit portáre prétium hujus sǽculi. (Allelúja.)
V. Hoc signum Crucis erit in cælo cum Dóminus ad judicándum vénerit.
R. Quæ sola digna fuit portáre prétium hujus sǽculi. (Allelúja.)

[Lectio8]
Si ergo Nicodémus de illis multis erat, qui crediderant in nómine ejus, jam in isto Nicodemo attendámus, quare Jesus non se credébat eis. Respóndit Jesus et dixit ei: Amen, amen dico tibi, nisi quis renatus fúerit dénuo, non potest vidére regnum Dei. Ipsis ergo se credit Jesus, qui nati fúerint dénuo. Ecce illi crediderant in eum, et Jesus non se credébat eis. Tales sunt omnes catechumeni: ipsi jam credunt in nómine Christi, sed Jesus non se credit eis. Intendat et intélligat caritas vestra. Si dixérimus catechúmeno: Credis in Christum? respondet, Credo, et signat se Cruce Christi: portat in fronte, et non erubescit de Cruce Dómini sui. Ecce credit in nómine ejus. Interrogémus eum: Manducas carnem Fílii hóminis, et bibis sánguinem Fílii hóminis? nescit quid dicimus, quia Jesus non se credidit ei.

[Responsory8]
R. Sicut Móyses exaltávit serpéntem in desérto, ita exaltári opórtet Fílium hóminis:
* Ut omnis qui credit in ipsum, non péreat, sed hábeat vitam ætérnam. (Allelúja.)
V. Non misit Deus Filium suum in mundum ut júdicet mundum, sed ut salvétur mundus per ipsum.
R. Ut omnis qui credit in ipsum, non péreat, sed hábeat vitam ætérnam. (Allelúja.)
&Gloria
R. Ut omnis qui credit in ipsum, non péreat, sed hábeat vitam ætérnam. (Allelúja.)

[Lectio93]
!Commemoratio SS Alexandri I Papa, Eventino et Theoduli Mártyrum
Alexander Romanus, Hadriáno imperatóre regens Ecclésiam, magnam partem Romanæ nobilitátis ad Christum convértit.  Is constítuit ut tantummodo panis et vinum in mysterio offerétur: vinum autem aqua miscéri jussit, propter sánguinem et aquam, quæ ex Jesu Christi látere profluxérunt; et in Cánone Missæ addidit, Qui pridie quam paterétur. Idem decrevit ut aqua benedicta, sale admixto, perpetuo in ecclésia asservarétur, et in cubiculis adhiberétur ad fugándos dæmones. Sedit annos decem, menses quinque et dies viginti, vitæ sanctitáte et salutáribus institútis illustris. Martyrio coronátus est una cum Eventio et Theodúlo presbyteris, sepultúsque est via Nomentana, tertio ab Urbe lápide, eodem in loco, ubi secúri percússus fuerat; creátis diverso témpore mense Decembri presbyteris sex, diáconis duobus et epíscopis per diversa loca quinque. Eórum corpora, póstea in Urbem translata, in ecclésia sanctæ Sabinæ condita sunt. In eumdem diem incidit beáta mors sancti Juvenalis, Narniénsis epíscopi; qui, cum plurimos in ea urbe sanctitáte et doctrina Christo peperísset, clarus miraculis in pace quiévit ibique honorifice sepúltus est.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
@Psalterium/Major Special:Hymnus Quad5 Laudes

[Versum 2]
V. Adorámus te, Christe, et benedícimus tibi. (Allelúja.)
R. Quia per Crucem tuam redemísti mundum. (Allelúja.)

[Ant 2]
Super ómnia * ligna cedrórum tu sola excélsior, in qua Vita mundi pepéndit, in qua Christus triumphávit, et mors mortem superávit in ætérnum. (Allelúja.)

[Commemoratio 2]
!Commemoratio Ss. Mártyrum
Ant. Fíliæ Jerúsalem, veníte et vidéte Mártyres cum corónis, quibus coronávit eos Dóminus in die solemnitátis et lætítiæ. (Allelúja, allelúja.)
_
V. Pretiósa in conspéctu Dómini. (Allelúja.)
R. Mors Sanctórum ejus. (Allelúja.)
_
$Oremus
v. Præsta, quǽsumus, omnípotens Deus: ut, qui sanctórum tuórum Alexándri, Evéntii, Theodúli atque Juvenális natalítia cólimus; a cunctis malis imminéntibus, eórum intercessiónibus, líberemur. 
$Per Dominum.

[Lectio Prima]
!Phil 2:8-9
v. Humiliávit semetípsum factus obédiens usque ad mortem, mortem autem Crucis. Propter quod et Deus exaltávit illum, et donávit illi nomen, quod est super omne nomen.

[Capitulum Tertia]
@:Capitulum Vespera

[Responsory Tertia]
R.br. Hoc signum Crucis erit in cælo, * Allelúja, allelúja.
R. Hoc signum Crucis erit in cælo, * Allelúja, allelúja.
V. Cum Dóminus ad judicándum vénerit.
R. Allelúja, allelúja.
&Gloria
R. Hoc signum Crucis erit in cælo, * Allelúja, allelúja.
_
V. Adorámus te, Christe, et benedícimus tibi, allelúja.
R. Quia per Crucem tuam redemísti mundum, allelúja.

[Capitulum Sexta]
!Gal 6:14
v. Mihi autem absit gloriári, nisi in Cruce Domini nostri Jesu Christi: per quem mihi mundus crucifíxus est, et ego mundo.
$Deo gratias

[Responsory Sexta]
R.br. Adorámus te, Christe, et benedícimus tibi: * Allelúja, allelúja.
R. Adorámus te, Christe, et benedícimus tibi: * Allelúja, allelúja.
V. Quia per Crucem tuam redemísti mundum.
R. Allelúja, allelúja.
&Gloria
R. Adorámus te, Christe, et benedícimus tibi: * Allelúja, allelúja.
_
V. Omnis terra adóret te, et psallat tibi, allelúja.
R. Psalmum dicat nómini tuo, Dómine, allelúja.

[Capitulum Nona]
@:Lectio Prima
$Deo gratias

[Responsory Nona]
R.br. Omnis terra adóret te, et psallat tibi, * Allelúja, allelúja.
R. Omnis terra adóret te, et psallat tibi, * Allelúja, allelúja.
V. Psalmum dicat nómini tuo, Dómine.
R. Allelúja, allelúja.
&Gloria
R. Omnis terra adóret te, et psallat tibi, * Allelúja, allelúja.
_
V. Hoc signum Crucis erit in cælo, allelúja.
R. Cum Dóminus ad judicándum vénerit, allelúja.

[Ant 3]
Crucem sanctam subiit, * qui inférnum confrégit: accínctus est poténtia, surréxit die tertia. (Allelúja.)
