[Rank]
S. Silvestri Papæ et Confessoris;;Duplex;;3;;vide C4

[Rank1960]
Die septima post Nativitatem;;Semiduplex;;5;;ex Sancti/12-25

[Rule]
vide C4;
9 lectiones
OPapaC=Silvéstrum;

[Oratio]
Da, quǽsumus, omnipotens Deus: ut beati Silvéstri Confessóris tui atque~
Pontíficis veneránda solémnitas, et devotiónem nobis augeat et salútem.
$Per Dominum.

[Lectio1]
De Epístola ad Romános
!Rom 3:19-22
19 Scimus autem quóniam quæcúmque lex lóquitur, iis, qui in lege sunt, lóquitur: ut omne os obstruátur, et súbditus fiat omnis mundus Deo:
20 quia ex opéribus legis non justificábitur omnis caro coram illo. Per legem enim cognítio peccáti. 
21 Nunc autem sine lege justítia Dei manifestáta est: testificáta a lege et prophétis.
22 Justítia autem Dei per fidem Jesu Christi in omnes, et super omnes, qui credunt in eum: non enim est distínctio.

[Responsory1]
@Sancti/12-25:Responsory2

[Lectio2]
!Rom 3:23-26
23 Omnes enim peccavérunt et egent glória Dei. 
24 Justificáti gratis per grátiam ipsíus, per redemptiónem, quæ est in Christo Jesu,
25 quem propósuit Deus propitiatiónem per fidem in sánguine ipsíus, ad ostensiónem justítiæ suæ propter remissiónem præcedéntium delictórum 
26 in sustentatióne Dei, ad ostensiónem justítiæ ejus in hoc témpore: ut sit ipse justus, et justíficans eum, qui est ex fide Jesu Christi.

[Responsory2]
@Sancti/12-25:Responsory3

[Lectio3]
!Rom 3:27-31
27 Ubi est ergo gloriátio tua? Exclúsa est. Per quam legem? Factórum? Non: sed per legem fídei. 
28 Arbitrámur enim justificári hóminem per fidem sine opéribus legis. 
29 An Judæórum Deus tantum? nonne et géntium? Immo et géntium: 
30 quóniam quidem unus est Deus, qui justíficat circumcisiónem ex fide, et præpútium per fidem. 
31 Legem ergo destrúimus per fidem? Absit: sed legem statúimus. 

[Responsory3]
@Sancti/12-25:Responsory4

[Lectio4]
Silvester Romanus, patre Rufino, a prima ætate operam dedit Cyrino presbytero; cujus doctrinam et mores egregie imitátus est. Hic, sæviénte persecutióne, in Soracte monte latitáverat; et trigesimum annum agens, presbyter sanctæ Romanæ Ecclésiæ a Marcellino Pontifice creatur. Quo in munere cum omni laude clericis aliis antecelleret, in Melchíadis póstea locum successit, imperatóre Constantino, qui antea pacem Ecclésiæ Christi lege publica dederat. Vix Ecclésiæ gubernácula tractanda susceperat, Constantinum, jam Crucis signo cælitus illustrátum, et de hoste Maxentio victórem, ad tuéndam propagandamque christianam religiónem impense fovit. Quem etiam, uti vetus Ecclésiæ Romanæ refert traditio, Apostolórum imagines recognóscere fecit, sacro baptísmate tinxit, et ab infidelitátis lepra mundávit.

[Lectio5]
Itaque, auctore Silvestro, pius imperátor quam christifidelibus publice templa exstruéndi tribúerat facultátem, eam exemplo suo confirmávit. Multas enim eréxit Basílicas, scílicet Lateranensem Christo Salvatori, Vaticanum sancto Petro, Ostiensem sancto Paulo, sancto Lauréntio in Agro Verano, sanctæ Cruci in Atrio Sessoriáno, sancto Petro et Marcellino ac sanctæ Agneti in viis Lavicana et Nomentana, et alias; quas sacris imagínibus splendide exornávit, et, munéribus prædiísque attributis, magnificentíssime locupletávit. Hoc Pontifice habitum est Concílium Nicænum primum, ubi præsidéntibus ejus legatis, præsénteque Constantino et trecentis decem et octo epíscopis, sancta et catholica fides explicáta est, Arío ejusdem sectatóribus condemnátis; quod étiam Concílium, peténtibus Pátribus, confirmávit in synodo Romæ habita, ubi íterum Aríus condemnatus est. Multa item decreta fecit Ecclésiæ Dei utília, quæ sub ejus nómine recenséntur: id est, ut a solo episcopo chrisma conficerétur; ut presbyter chrísmate baptizáti summum liníret vérticem; ut diáconi dalmáticis in ecclésia, et palla linóstima ad lævam uteréntur; ut in lineo tantum velo sacrifícium altaris conficerétur.

[Lectio6]
Idem præscripsisse traditur tempus ómnibus, qui ordínibus initiáti essent, exercéndi síngulos ordines in Ecclésia, antequam quisque ad altiórem gradum ascenderet; ut láicus clerico non inferret crimen, ne clericus apud profanum judicem causam diceret. Sábbati et Dominici diéi nómine retento, réliquos hebdómadæ dies feriárum nómine distinctos, ut jam ante in Ecclésia vocari cœperant, appellari vóluit, quo significarétur, quotídie clericos, abjecta ceterárum rerum cura, uni Deo prorsus vacare debére. Huic cælésti prudéntiæ, qua ecclésiam administrabat, insígnis vitæ sanctitas, et benignitas in páuperes perpetuo respóndit. Quo in genere providit, ut clericis copiosis egéntes conjungeret, et sacris virgínibus, quæ ad victum necessaria essent, suppeditaréntur. Vixit in pontificatu annos viginti unum, menses decem, diem unum. Sepultus est in cœmeterio Priscillæ, via Salaria. Fecit ordinatiónes septem mense Decembri, quibus creávit presbyteros quadragínta duos, diaconos viginti quinque, episcopos per diversa loca sexagínta quinque.

[Lectio7]
@Commune/C4:Lectio71

[Lectio8]
@Commune/C4:Lectio81

[Lectio9]
@Commune/C4:Lectio91

[Commemoratio 2]
@Sancti/12-25:Octava

[Commemoratio 3]
@Sancti/12-25:Octava

