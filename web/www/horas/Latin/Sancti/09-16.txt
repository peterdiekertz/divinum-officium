[Rank]
Ss. Cornelii Papæ et Cypriani Episcopi, Martyrum;;Semiduplex;;2.1;;vide C3

[Rule]
vide C3;
9 lectiones

[Oratio]
@Commune/C3:Oratio1:s/N\. et N\./Cornélii et Cypriáni/

[Commemoratio 2]
!Commemoratio Ss. Euphemiæ, Luciæ et Geminiani Martyrum
Ant. Istórum est enim regnum cælórum, qui contempsérunt vitam mundi, et pervenérunt ad prǽmia regni, et lavérunt stolas suas in sánguine Agni.
_
V. Lætámini in Dómino et exsultáte, justi.
R. Et gloriámini, omnes recti corde.
_
$Oremus
Præsta, Dómine, précibus nostris cum exsultatióne provéntum: ut sanctórum Mártyrum Euphémiæ, Lúciæ et Geminiáni, quorum diem passiónis ánnua devotióne recólimus, étiam fídei constántiam subsequámur.
$Per Dominum

[Lectio4]
Cornélius Romanus, Gallo et Volusiáno imperatóribus pontificátum gerens, cum Lucina, femina sanctíssima, córpora Apostolórum Petri et Pauli e catacumbis in opportuniórem locum tránstulit; ac Pauli corpus Lucina in suo prædio via Ostiénsi, prope eum locum, ubi fuerat gládio percússus, collocávit; Cornélius Principis Apostolórum corpus non longe inde, ubi crucifixus fuerat, repósuit. Quod cum ad imperatóres delátum esset, et Pontifice auctore multos fíeri Christiános, mittitur is in exsílium ad Centumcellas; ubi eum sanctus Cyprianus, epíscopus Carthaginiénsis, per litteras est consolatus.

[Lectio5]
Hoc autem christianæ caritátis offícium cum frequens alter alteri persólveret, deteriórem in partem id accipiéntes imperatóres, accersítum Romam Cornelium tamquam de majestáte reum plumbátis cædi, raptumque ad Martis simulacrum, ei sacrificáre jubent. Quam impietátem cum ille detestarétur, ei caput abscissum est décimo octavo Kalendas Octobris. Cujus corpus beáta Lucina, clericis adjutóribus, humávit in arenaria prædii sui prope cœmetérium Callísti. Vixit in pontificatu annos circiter duos.

[Lectio6]
Ex libro sancti Hierónymi Presbýteri de Scriptóribus ecclesiásticis
!Cap. 67
Cyprianus, Afer, primum gloriose rhetoricam docuit. Exinde, suadénte presbytero Cæcílio, a quo et cognoméntum sortitus est, christianus factus, omnem substantiam suam paupéribus erogávit. Ac post non multum témporis, eléctus in presbyterum, étiam epíscopus Carthaginiénsis constitútus est. Hujus ingenii superfluum est indicem téxere, cum sole clarióra sint ejus opera. Passus est sub Valeriáno et Gallieno princípibus, persecutióne octava, eodem die quo Romæ Cornélius, sed non eodem anno.

[Lectio93]
!Commemoratio Mártyrum
Euphemia, Lúcia et Geminianus, in persecutióne Diocletiáni, non eodem loco, sed eodem die, martyrio coronáti sunt. Euphemia Virgo apud Chalcédonem, Prisco proconsule, varia tormentórum genera, virgárum, equulei, rotárum, ignis constanter passa; demum béstiis objecta, una ex iis morsum sancto corpori infigente, ceteris pedes ejus lambéntibus, immaculátum spíritum Deo réddidit. Lúcia, vidua Romana, a fílio Eutropio quod Christum multos annos coluísset accusata, in ollam pice ac plumbo ferventuem dimittitur; unde incólumis evadens, cum ferro plumboque oneráta per Urbem ducerétur, Geminianum, nóbilem virum, constántia fidei et martyrii ad Christum convértit. Quem étiam cum multis aliis ad fidem perductis, varie tortum, gloriosi martyrii, abscisso cápite, socium hábuit. Quorum córpora Maxima, mulier christiana, honorifice sepelívit.
&teDeum

[Lectio94]
Cornélius Románus, Gallo et Volusiáno imperatóribus pontificátum gerens, Novatiáni schísmati fórtiter réstitit, plúraque de lapsis magna caritáte conscrípsit; ad quem octo sancti Cypriáni exstant epístolæ. In exsílio, ad Centumcéllas, ærúmnis conféctus, martyr óbiit. Cypriánus Afer, primum glorióse rhetóricam dócuit; exínde, suadénte presbýtero Cæcílio a quo et cognoméntum sortítus est, Christiánus factus, omnem substántiam suam paupéribus erogávit, ac post non multum témporis eléctus in presbýterum, étiam epíscopus Carthaginiénsis constitútus est. Et ipse in schísmate Nováti plura pérferens, damna Ecclésiæ illáta reparáre omni ope conátus est. Hujus vero ingénii supérfluum est índicem téxere, cum sole clarióra sint ejus ópera. Passus est sub Valeriáno et Galliéno princípibus, persecutióne octáva.
&teDeum
